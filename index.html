<html>
  
    <head>
      Szymon Marszałkowski
      <link rel="stylesheet" href="style.css">
    </head>
  <body>
    Dowiedzieliśmy się z niego między innymi, że Burdż Chalifa, najwyższy drapacz chmur świata,
    nie jest podłączony do publicznego systemu kanalizacji, przez co każdego dnia odjeżdżają spod niego ciężarówki z szambem.
    Twórca wskazał też wady słynnych dubajskich palm, czyli sztucznych wysp w kształcie drzew wypełnionych luksusowymi willami,
    które zapadają się i są zalewane przez fale. Na koniec wyśmiał kopiowanie amerykańskich przedmieść, które nazwał najgorszym modelem projektowania urbanistycznego,
    a także wspomniał o problemie współczesnego niewolnictwa w Dubaju. Wideo odbiło się szerokim echem w sieci, także na Noizz, bo artykuł, w którym opisaliśmy materiał,
    był jednym z najczęściej czytanych sierpniowych tekstów w naszym serwisie. Część komentujących nie zgadzała się jednak z argumentami youtubera i wytykała mu ślizganie
    się po temacie. Dlatego przy okazji startu targów Expo 2020 w Dubaju (w związku z pandemią zostały przełożone o rok) postanowiliśmy dopytać o kilka kwestii związanych
    z tym miastem Magdalenę Milert, architektkę i urbanistkę, która prowadzi popularnego bloga Pieing obserwowanego na Instagramie przez ponad 60 tys. osób.
    
    
  </body>
</html>
